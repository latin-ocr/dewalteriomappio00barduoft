CONCLL'SIO

‘ Videtur igitur W'alterius Mappius — speramus enim ex hoc
brevi scripto ita videri — specimen quoddam clarissimum in
singulari persona exprimere morum aetatis hujus, quae
cum multorum auctorem lectione plena suerit, impedita
saepe videatur, ac saepe dum aut longioribus narrationibus
aut minus novis disciplinis et rationibus libentius indulgeat,
non aut intemperantiae, aut fastidii vitium fugiat. Quod
tempus, etsi puerorum imperitiam ac senum stultitiam atque
inertiam in se contrahat, tamen attento animo nec severo
observare debemus, cum tunc in Europa septentrionali,
post longas noctis moras, prima aurora illuxerit. Adde
quod W'alterius Mappius unus ex hiqssoriptoribus fuerit qui,
cum et Angli et Normani aut origine aut cultura sua exsti-
terint, quae jam sanguis miscuerat diversa genera, etiam
permixtis ingeniis et mentibus, ita magis atque magis
inter se contineri fecerunt, ut jam unum genus ex duobus
evaderet. Mixturam enim singularem illam apud nullos
clarius comperieris fieri, quam apud historiarum scriptores
illos et morum praeceptores, quibus origo sua saxoneum aut
celticum sanguinem, cultura sua gallicam disciplinam insu-

derit 1 quorum et auctoritate ct natura vere princeps exstitit
WValtcrius.


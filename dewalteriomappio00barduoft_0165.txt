FABULOSAnUM NAnRAssioNUM SCRIPTORE 149

Duo exempla citare nobis liceat, quorum in altero diviti
venae indulget auctor, et, narratis primum Jovis amoribus,
deinde quam multis maritos aut etiam amatores suos Deae
Olympi dolis fefellerint, nos edocet. « Phoebus, qui sapien-
tiae radiis totius orbis primitiavit ambitum, ut merito solis
nomine solus illustraretur, infatuatus est amore Leucothoes,
*sibi ad ignominiam et illi ad interitum, et ecliptica (liu vicis-
situdine varius sactus est, frequenter sui egenus luminis,
quo totus universaliter egebat mundus. Amice, ne lumen
quod in te est tenebrae fiat, Leucothoen fugito. Mars, qui
deus bellantium dici meruit triumphorum familiari fre-
quentia, in quibus expedit maxime prompta strenuitas, nihil
sibi metuens a Mulcibro, ligatus est cum Venere invisibi-
libus catenis, sensibilibus tamen; hoc autem ad applausum
satyrorum et derisum coelestis curiae. Amice, meditare
saltem catenas quas non vides etjam in parte sentis, et
eripe te, dum adhuc sunt ruptibiles, ne claudus ille faber
et turpis, quem nec deus dignatus est mensa, dea nec
dignata cubili, te suae Veneri more suo concatenet, et te sui
similem, turpem et claudum, vel, quod magis metuo, lori-
pedem faciat, et non possis quod salvat fissam habere ungu-
lam; sed, alligatus Veneri, dolor fias et derisio videntium,
dum tibi applaudunt caeci, et videntes minantur¹. » ln
altero etiam loco, Mappius, majora tractans veriusque indi-
gnatus, nullo labore, nervis non deficientibus scribit, et
liquet illum latina lingua non modo non gravari sed para-
tissima uti. « Illi fecerunt jam hunc Hebraei libellum, et
me religionis persecutorem dicunt z vitia reprehendo, non
mores3 professores salsos, non ordinem bene institutum. Qui
carnem affligunt ut castigent Venerem, qui pascunt pauperes

ut propitietur eis Deus, qui media nocte surgunt ut confi-

l. De Sagis, p. 145, 146.


128 DE WALTEMO MAPPIO

Rectius illud intelligetur, si duorum militum, tum habitu,
tum victu maxime dissimilium, effigies a Mappio depictas
inspexerimus. Unus, mature calvus, unde illi cognomen
(( Episcopi »‚ loricam equitum induerat, et nebulosae Scotiae
colles incolebat3 alter, crasso et pingui corpore, monachorum
more vestitus, in Normannia viridibus pratis decora sedem
posuerat ε uterque impavidus qui, lacessente adversario, se
fuga nullo modo subduceret. Quorum prior, Gillescop
nomine, « a juventute in senium felicis suit homo audaciae,
cui nunquam temeraria praesumptio noverca est, cum in
omne periculum quasi caecus irruerit, et raro vel nunquam
tanta protervitati sint negati successus ». Adhuc juvenis
erat, cum rex quarumdam insularum, ex iis quibus proxima
Scotiae littora consita sunt, suam illi amicam abstulit.
Inde tantum furorem animo concepit« ut, inconsultis amicis,
non exspectata vel expetita nave, inermis, excepto gladio,
braccis in sella fixis, caetera nudus, auderet pontum aggredi3
se ipso usus clavo, remige et velo, idem navis et rector ejus ».
Cum fretum transnatasset, ruit in littus, et ad raptoris aedes.
Tum « introspiciens, inter trecentos aut plures convivas
amicam suam amplexibus regis ,haerentem videt ». Statim
ingressus praeceps in regem fertur, quo occiso, suga se pro-
ripit, mare invadit, et ‹( per medium aequoris, gladium in
manu cruentum tenens, natatu saluti consulit, instar apri
quem canes oblatrant eminus, quos a congressu volucrum
arcet timor et a coepto desistere rancor animi non per-
mittit ».

Postea, inipso aetatis robore, cum idem Gillescop quadam
die rediret a proelio, vulneratus quidem, sed victor, cura
spolia colligendi suis relicta, domum redire festinabat. Tum
impetus in eum fit a tribus latronibus qui in extrema silva
nulla arma praeter lanceam habentem observabant. Hic

hasta, ille lancea, tertius sagittis praetereuntem impetunt.


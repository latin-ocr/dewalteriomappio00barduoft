DE WALTEnu MAPPu ViTA (ι’.)

adierunt duo priores ejusdem ordinis, illum deprecaturi ut
tertii monasterii olim florentis, nunc pauperrimi saluti
consulerat. cum a regiis ministris uberes agri, in silvas
venatui aptissimas convertendi, ablati essent. ln regis cons-
pectum admissi monachi toties probatam ejus benignitatem
et in Deum pietatem imploraverunt. Sibi justae causae
sponsorem esse Deum testabantur affirmabantque ab illo
centuplum redditum iri. Rex autem inops consilii, in
diversa agitatus, hinc liberalitate innata, hinc venationis
amore, consiliarios ad se vocat, et in iis Mappium, ut
decebat. Tum monachi iterum probare conantur quam sit
legitima rogatio, iterum asserunt Deum sibi sore sponsorem,
sed MappiuS‚ occasione callide arrepta, aliquid regi susurrat
in aures, qui subridens protinus exclamat : « Per oculos
Dei! (quoniam hoc uti sacramento consueverat) justum est
et rationi consonum ut fidejussores ipsi super rebus unde
fidejubere debent, loquentes audiantur, et sic surgens
cumque modico et non sine caehinno recedens, abbates con-
fusos a spe concepta, vacuos tunc omnino relinquit¹ ».
Haec quam intima esset inter duos acris ingenii viros
conjunctio, quam iisdem simultatibus et odiis parerent in
rebus ad religionem pertinentibus ita ostendunt ut negari
non possit. Henricus sane multum aberat a rerum divina-
rum contemptu, non modo gratum erat ipsi, ut vidimus,
ob pietatem laudari; non modo clericos in familiaritate et
consiliis habebat ⁴², sed in eos saeviebat qui unitatem catho-
licam in Anglia frangere tentabant. Cum turba Catharorum
Colonia ejectorum in suum regnum venisset pei-sugium
quaerens, Henricus Oxoniae synodum indixit quae (le iis

statueret; de nonnullis supplicium sumptum est; alii in car-

1. Haec inveniuntur apud Speculum Ecclesiae Giraldi Cambrensis, ct iterum

in introductione ad poemata Mappii tributa, p. xxxi et xxxii.
2. De Nugis, p. 52.


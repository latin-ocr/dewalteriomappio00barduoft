114 DE WAL'rEmo MAPPlo

et jucunda scripta laudibus maximis aequales ornaverint,
fateamur necesse est omnibus eamdem hane fuisse timidi-
tatem, nec ausum esse quemquam alienam auctoritatem
respuere, cum litteratissime cuique visa sit immortalitatis
memoria destinata, si quam plurimos se libros legisse
ostenderet.

Quam onmia nune mutata sunt! citationes nempe odimus,
utpote quae saepe taedium afferant, raro novitatem ullam
rebus addant. Nos etiam taederet, si librum De Nugis
scriptum legeremus, obscuriorum ac longiorum W'alterii
dissertationum,

Nescit enim VValterius quid sit, sententiam quamdam
ita excutere ut clare appareat ejus et vera species, et
vis, et pondus. Nihil valet res ex ordine exprimere3
nec si velit demonstrare Curiam contemnendam esse, dum
multas sententias atque similitudines congeret, curabit
quomodo inter se contineri possint : Â« Haec de Curiae
quae videmus, ait, testamur. Absolutionem autem ignium,
densitatem tenebrarum, fluminum foetorem, stridores a
daemonibus magnum dentium, omnium viperarum et
anguium et omnis reptilis tractus foedos, et rugitus
impios, foetorem, planctum, et horrorem, per singulas, si
per allegoriam aperire velim, in curialibus non desunt
mihi significationes, sed longioris sunt temporis quam mihi
vacare videam1. )) Walterius, etsi de re concreta scribit,
imaginibus tamen aut proprio ingenio suo inventis aut ab
auctoribus alienis petitis implicatus atque impeditus est.
Quanto ergo magis implicatus, quanto magis impeditus
futurus est, si scribat de abstractis rebus. His autem dili-
genter abhorret, nec in libro suo De IVagis aliud quam

ipsam descriptionem rerum facere unquam tentat. Quod si

1. De Nugis, p. 10.

